<h2>Тестова стаття (буцім-то про щось, але насправді ні про що&nbsp;&ndash; добре б цей заголовок був довший для тестування)</h2>

<section>
    <p>Велосипедна інфраструктура в місті – це не лише велодоріжки, окремі смуги для роверів на проїжджій частині та велопарковки.</p>

    <p>Наприклад, часто у активних користувачів велосипедів постає питання, де зберігати свій транспорт, якщо потрібно залишити його більше, ніж на кілька годин. За таких обставин у нагоді стають паркувальні станції (bike parking stations), або як їх називають в Україні, перехоплювальні велопарковки. «Хмарочос» досліджує, яку функцію виконує ця інфраструктура, та чим вона може бути корисна Києву.</p>

    <p><em>Цю статтю було написано за підтримки Української мережі велопрокатів <a href="http://veliki.ua" target="_lank">Veliki.ua</a>. Редакція «Хмарочосу» та автори надзвичайно вдячні Veliki.ua за розвиток велоруху.</em></p>
</section>

<section>
    <h3>Як це функціонує?</h3>

    <p><strong>Велосипедна паркувальна станція&nbsp;&ndash; це закрите приміщення, у якому можна довго зберігати свій ровер.</strong> Вона може бути: </p>

    <ul>
        <li>публічною або приватною,</li>
        <li>підземною або наземною,</li>
        <li>зачинятись на замок,</li>
        <li>бути автоматичною,</li>
        <li>мати персонал
            <ul>
                <li>охоронці,</li>
                <li>майстри з ремонту,</li>
                <li>тощо</li>
            </ul>
        </li>
    </ul>

    <p>Найчастіше закриті паркінги будуються біля житла, офісів, університетів та транспортних вузлів. Коротше кажучи, всюди, де потрібно довго зберігати велосипед. Таким чином, ваш ровер знаходиться подалі від людських очей і захищений додатковими ступенями безпеки.</p>

    <img src="http://hmarochos.kiev.ua/wp-content/uploads/2016/08/3975152482_e464f9dae1_b.jpg" alt="фото критої велосипедної паркувальної станції: багато велосипедів стоять у спеціально відведених слотах" />

    <p>Існує декілька моделей управління перехоплювальними велопарковками, якщо вони належать приватному власнику. Ви можете купити абонемент на певний проміжок часу, і залишати свій велосипед, коли забажаєте. В іншому випадку паркування, наприклад, до 12 годин, є безкоштовним, але поряд працює веломайстерня чи кафе, де ви можете взяти каву або полагодити ровер. У світі існують і муніципальні велостанції, але вони теж мають утримуватись за якийсь кошт, тому мають певну бізнес-модель.</p>

    <h3>У світі</h3>

    <p><strong>Велосипедні станції розповсюджені у всіх частинах світу: в Європі, Америці та Азії</strong> є вдалі приклади використання цього типу інфраструктури для зберігання велосипедів.</p>

    <img src="http://hmarochos.kiev.ua/wp-content/uploads/2016/08/dc.jpg" alt="Фото двоповерхової велосипедної станції у Ліверпулі, Великобританія" />

    <h4>Торонто, Канада</h4>

    <p>Так, у канадському Торонто діє дві перехоплюючі велопарковки, та ще три планують відкрити найближчим часом. Ті, що вже працюють, обладнані цілодобовим відеоспостереженням, знаходяться недалеко від транспортних вузлів та дозволяють зберігати велосипеди за 21 долар на місяць, або за 130 доларів на рік. За цю платню ви отримуєте доступ до паркінгу 24 години на добу та 10% знижку у веломагазинах-партнерах програми.</p>

    <h4>Сан-Франциско, США</h4>

    <p>В Сан-Франциско, в США діє вже 6 подібних велоцентрів. Загалом у них можна розмістити близько 1000 велосипдів. Усі станції також знаходяться поряд з транспортними вузлами, та пропонують різні додаткові послуги: оренду та ремонт велосипедів, а також школи і розважальні заходи для велосипедистів. Для користування послугами велоцентрів потрібно зареєструватись на сайті та купити картку, якою потім буде оплачуватись паркування.</p>

    <h4>Утрехт, Нідерланди</h4>

    <img src="http://hmarochos.kiev.ua/wp-content/uploads/2016/08/utrecht.jpg" alt="Під сходами знаходиться велопаркінг, Утрехт, Нідерланди" />

    <p>В нідерландському Утрехті нещодавно побудували <strong>один з найбільших закритих велопаркінгів у світі</strong>&nbsp;&ndash; тут можна одночасно зберігати до 4,200 велосипедів. Парковка знаходиться під сходами, які ведуть до центрального вокзалу міста. Її побудували якраз в рамках реконструкції залізничної станції. Для Нідерландів це дуже важлива інфраструктура, адже, як відомо, це одна з найбільш велосипедизованих країн світу. Нова парковка дозволяє доїхати з будь-якого куточку міста до вокзалу на велосипеді, залишити його безкоштовно на парковці до 24 годин, а потім пересісти на потяг і поїхати на роботу або відпочинок у інше місто. Доступ у паркінг здійснюється за допомогою OV-chip card&nbsp;&ndash; єдиного електронного квитка, який є у більшості жителів Нідерландів.</p>

    <p>Перша автоматизована велосипедна станція відкрилась теж у Нідерландах, а не в Японії, як багато хто думає через популярне у мережі відео. Це сталось 11 років тому у Амстердамі. Компанія LoMinck займається експлуатацією та підтримкою цієї станції, має контракт з мерією, а користувачі мають платити за зберігання своїх велосипедів 9 євро на місяць. При цьому система напрочуд зручна&nbsp;&ndash; ви ставите велосипед на платформу, а далі механізм робить все за вас. Відповідно, немає потреби кудись спускатись та чіпляти велосипед самотужки.</p>

    <h3>У Києві</h3>

    <p>В українській столиці вже третій рік послуги перехоплювальних велопарковок надають компанії «Байк Бокс» та Veliki.ua. За цей час встановлено вже сім приватних велопаркінгів Velopoint:</p>

    <ol>
        <li>на ВДНГ,</li>
        <li>у парку Дружби Народів,</li>
        <li>у музеї Пирогові,</li>
        <li>за адресами
            <ol>
                <li>вул. Княжий Затон, 11</li>
                <li>вул. Дегтярівська, 51В</li>
            </ol>
        </li>
        <li>а також біля станцій метро «Лівобережна» та «Мінська».</li>
    </ol>

    <p>На перехоплювальному велопаркінгу можна безкоштовно залишити велосипед під наглядом на 12 годин, зробити невеликий ремонт, взяти велосипед у прокат, придбати велоаксесуари або випити каву. Ці парковки зроблені у морських вантажних контейнерах, спеціально обладнаних під потреби велосипедистів, або у капітальних спорудах на базі існуючих магазинів компанії veliki.ua. Таким чином, можна на велосипеді доїхати до станції метро з дому, пересісти у підземку, а потім ввечері повернутись, забрати велосипед і поїхати назад.</p>

    <table cellpadding="0" cellspacing="0">
        <caption>Парковки velopoint.ua</caption>
        <tr>
            <th></th>
            <th>Назва</th>
            <th>Адреса</th>
            <th>Час роботи</th>
            <th>Контактний номер</th>
        </tr>
        <tr>
            <td>1</td>
            <td>метро Мінська</td>
            <td>Оболонський проспект, 22в, парковка біля Dream Town</td>
            <td>8:00-20:00</td>
            <td>050 388-27-16</td>
        </tr>
        <tr>
            <td>2</td>
            <td>метро Лівобережна</td>
            <td>вул. Раїси Окопиной, 3</td>
            <td>8:00-20:00</td>
            <td>050 388-27-08</td>
        </tr>
        <tr>
            <td>3</td>
            <td>метро Виставковий центр</td>
            <td>вул. Академіка Глушкова, 1</td>
            <td>8:00-20:00</td>
            <td>050 388-27-26</td>
        </tr>
        <tr>
            <td>4</td>
            <td>парк Дружби Народів</td>
            <td>Екстрім парк</td>
            <td>10:00-20:00</td>
            <td>050 388-27-06</td>
        </tr>
        <tr>
            <td>5</td>
            <td>Пирогово</td>
            <td></td>
            <td>уточнюється</td>
            <td>уточнюється</td>
        </tr>
    </table>

    <img src="http://hmarochos.kiev.ua/wp-content/uploads/2016/08/DSC05116.jpg" alt="Перехоплювальний велопаркінг у Києві" />
</section>

<section>
    <p>В Асоціації велосипедистів Києва вважають, що збільшення перехоплювальних велостанцій у Києві дасть змогу поєднати велотранспорт з наявною транспортною мережею міста та розвантажити її. Для цього треба, щоб якомога більше людей знали про таку можливість і користувалися нею, заощаджуючи свій час і гроші. За словами представників Асоціації, існує загальна практика: велостанції потрібні біля тих станцій метрополітену за межами центральної частини міста, які є транспортними вузлами.</p>

    <blockquote>Треба, щоб якомога більше людей знали про таку можливість і користувалися нею, заощаджуючи свій час і гроші.</blockquote>

    <p><q>Залишати велосипед на звичайній парковці на цілий день без охорони&nbsp;&ndash; високий ризик. Відповідно місця збереження велосипедів мають бути забечпечені охороною. Формат велопаркінгів, які наразі з’являються у Києві, передбачає надання безкоштовних послуг відповідального зберігання велосипедів і надання супутніх послуг, за рахунок яких і є можливість лишати велосипеди під охороною безкоштовно</q>,&nbsp;&ndash; пояснила координаторка роботи Асоціації по Києву, радниця міського голови з питань розвитку велоінфраструктури Ксенія Семенова.</p>

    <p>За словами представників компанії Байк Бокс та veliki.ua, вони й надалі розміщуватимуть перехоплювальні паркінги біля найбільших транспортних вузлів у місті та вивчатимуть попит містян щодо інших місць розташування велостанцій.</p>

    <p class="code">
        <code>
            10 CLS<br/>
            20 print "Hello, World!"<br/>
            30 END<br/>
        </code>
    </p>

    <p><em>Фото: АВК, flickr-юзери Fiona Campbell, Dmytro Prutkin, Colville-Andersen</em></p>
</section>
